## Упражнение 6. Джон Мейнард Кейнс и кейнсанството 

### Задача 1. Свържете понятията със съответстващите им определения

Понятия:

1. методологически индивидуализъм

2. дискреционна политика

3. инвестиция

4. краткосрочни очаквания

5. дългосрочни очаквания

6. пределна склонност към потребление

7. капан на ликвидността

8. автономни разходи

9. основен психологически закон

10. мултипликатор


Определения:

1. Функционалната зависимост между прираста на дохода и прираста
на потреблението. Тоест, каква част от добавения доход са склонни
да похарчат потребителите.

2. Действия на правителството в макроикономическата сфера, които
се ръководят от моментната преценка за състоянието на
икономиката, а не от решението да се следват предварително
зададени правила.

3. Ситуация, при която лихвените проценти са близки до нула и
паричната политика не е в състояние да стимулира икономическата
активност. 

4. Наблюдение относно потребителското поведение, според което с
увеличаването на дохода потребителите са склонни да увеличат и
потреблението, но в по-малка степен.

5. Oчаквания по отношение на бъдещ доход от инвестиции в
допълнителни основни средства за производство

6. Показател за това как увеличението на продукцията ще бъде
разделено между потреблението и инвестициите. Той е множител,
който показва кратното, с което нараства доходът, в резултат на
дадени инвестиции.

7. Виждане, според което социалните феномени трябва да бъдат
обяснени на базата на действията на отделния човек. Самите
индивидуални действия са резултат от решенията на отделния
индивид и трябва да бъдат обяснени с неговите мотиви.

8. Разходи, които не зависят от равнището на дохода.

9. Покупката на благо заради доход, който се очаква от него в
бъдеще.

10. Oчаквания на производителя по отношение на стойността, която
очаква да получи от текущото производство.



### Задача 2. Вярно или грешно е твърдението?

1. Кейнс поставя началото на микроикономиката като самостоятелен
дял в икономическата наука.

2. Кейнс опровергава теорията на стойността, основаваща се на
пределната полезност и развита от Австрийската субективна школа.

3. Според Кейнс обяснението на икономическите процеси на
равнището на стопанството могат да бъдат обяснение без да се
използва като изходна позиция методологическия индивидуализъм.

4. Според Кейнс националната икономика често е в равновесие при
непълна заетост.

5. Въпреки че за пазарната икономика е характерна вътрешна
нестабилност, според Кейнс държавната намеса няма да доведе до
подобрение.

6. Книгата на Кейнс "Обща теория на заетостта, лихвата и парите"
води до радикално скъсване с неокласическия икономикс заради
пълната несъвместимост между неокласиката и кейнсианството.

7. Първоначално "Обща теория ..." е непопулярна, защото Кейнс
излага идеите си в математически вид, което я прави трудно
разбираема за голяма част от икономистите.

8. Според класическите и неокласическите икономисти пазарните
сили осигуряват равновесие на националната икономика при пълна
заетост и отклоненията от нея са временно явление.

9. Според Кейнс гъвкавият лихвен процент води до изравняване на
спестяванията и инвестициите.

10. Според класиците една от предпоставките за установяване и
поддържане на равновесие при пълна заетост е гъвкавостта на
цените и работните заплати.

11. Класиците и неокласиците отдават голямо значение на ролята,
която играе неопределеността при вземането на икономически
решения.

12. Според Кейнс неопределеността играе по-голяма роля по
отношение на инвестиционните разходи, отколкото при
потребителските разходи.

13. Според Кейнс основен източник на нестабилността в
икономическата система са потребителските разходи.

14. За Кейнс една от факторите, влияещи върху склонността на
предприемачите да инвестират, е равнището на пределната
ефективност на капитала.	

15. Според Кейнс съвкупното търсене е резултат от
взаимодействието между потреблението и инвестициите.

16. Според класиците намаляването на инвестициите води рефлектира
в понижено търсене на кредити и до спад в лихвения процент.
По-ниският ливхен процент стимулира инвестициите и това е един от
начините, по които икономиката се саморегулира.

17. Според Кейнс при спад в съвкупното търсене цените на стоките
и услугите неминуемо ще се понижат.

18. Според Кейнс класиците бъркат като смятат, че при спад в
цените съвкупното търсене ще се увеличи, защото това би било
вярно *ceteris paribus*, а условията не са равни.

19. Кейнс критикува неокласическите икономисти, според които в
своето поведение при вземането на икономически решения, хората се
ръководят от действията на останалите. 

20. Едно от ограниченията в анализа на Кейнс е това, че не дава
точна информация за това кой е "очакващия агент".

21. Според Кейнс повечето действия в икономическата сфера се
предприемат единствено вследствие на отчитането на количествените
ползи и количествените вероятности.

22. Според Кейнс вероятностна статистика за очакваните бъдещи
доходи е невъзможна.

23. Кейнс отхвърля закона на Сей и дава приоритет на търсенето,
което създава предлагането.

24. Според Кейнс високата норма на спестявания е необходимо
условие за висока норма на инвестиции.

25. Според Кейнс в икономически богатите страни съществуват
предпоставки стремежът към инвестиции да изпреварва стремежът към
спестявания.

26. Според Кейнс главната причина за прекъсване на растежа е
недостатъчната склонност към потребление, а не липсата на
спестявания.

27. Според Кейнс проблемите, произтичащи от "парадокса на
спестяването" са индикация за проблеми в системната координация
на икономиката и нейния механизъм.

28. Според Кейнс при увеличаването на дохода расте и
потреблението, при това с по-бързи темпове.

29. Според Кейнс всяко увеличение на производството и заетостта
се съпровожда от разрив между съвкупното предлагане и съвкупното
търсене поради действието на основния психологически закон.

30. Според Кейнс при наличието на свръхпроизводство излишното
количество продукция може да се изкупи като най-удачно е да се
стимулира потребителското търсене.

31. Една от критиките към Кейнс е, че той обяснява защо
икономиката може да е в равновесие при непълна заетост, но не
дава предложения как равновесието може да се възстанови при пълна
заетост.

32. Според Кейнс увеличаването на правителствените разходи е в
състояние да стимулира икономиката и да доведе до излизане от
кризата дори в онези случаи, при които паричната експанзия се е
оказала неуспешна.

33. Кейнс смята, че капиталистическите икономики са изначално
нестабилни и единственият изход е смяна на капиталистическата
система със социализъм.

34. В анализа на Кейнс държавните разходи са автономни разходи.

35. Според Кейнс при непълна заетост увеличението на парите в
обръщение ще доведе до повишаване на цените без да предизвика
изменение в заетостта.

### Задача 3. Отговорете на въпросите, свързани със [следния текст](texts/keynes-laissez-faire.html):

1. Съгласен ли е Кейнс, че личният и общественият интерес винаги
съвпадат?

2. Къде е идеалният размер за единицата на контрол и организация
в повечето случаи според Кейнс?

3. Защо в съвременните големи корпорации прекият личен интерес в
постигането на големи печалби отива на заден план за тяхното
управление?

4. Отрича ли напълно Кейнс паричните мотиви като движеща сила на
общественото развитие?

5. Кои три сфери дава Кейнс като пример за основателна намеса на
държавата? 
