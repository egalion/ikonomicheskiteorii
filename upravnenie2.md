# Упражнение 2. Английската класическа школа. Обща характеристика. Икономическата система на Адам Смит

## Обща характеристика на класическата школа

Задача 1. Вярно или грешно е твърдението?

1. Един от недостатъците на Класическата школа е, че нямат
изградена теория за стойността.

2. Според представителите на Класическата школа естествената
стойност на стоките е пропорционална на производствените разходи
за тяхното създаване.

3. Класическата школа създава теория за производството на
благата, но не и за тяхното разпределение.

4. По време на "класиците" икономиката придобива известност като
"веселата наука".

5. Философската основа на класическия икономикс е индивидуалния
утилитаризъм.

6. Подобно на физиократите, класическите икономисти смятат за
истински продуктивна само земеделската дейност.

7. Според класическите икономисти не съществуват общовалидни
икономически закони - за различните общества и епохи
закономерностите са различни.

8. Класическите икономисти обясняват стопанските процеси от
натуралистични позиции през призмата на една материалистична
философия.

9. Класическите икономисти смятат, че допълнителният труд,
вложен в даден участък земя, създава намаляващи темпове на
растеж на добива.

10. Класиците смятат, че интересите на отделните индивиди се
хармонизират най-добре от държавата. 

11. Класиците поставят акцент върху функцията на парите,
свързана с улесняването на размяната и игнорират ролята на
парите като най-ликвидното средство за съхранение на стойността.

12. Повечето от класическите икономисти смятат, че националната
икономика има тенденцията да работи при пълна заетост на
ресурсите.

## Икономическата система на Адам Смит

Задача 2. Вярно или грешно е твърдението, отнасяйки се до работата на Адам
Смит?

1. Източник за капитала в икономиката са спестяванията на
индивидите. Спестяват само представителите на земевладелците и
индустриалците, но не и на работниците.

2. Трудът, вложен в производството на услуги, е
непроизводителен.

3. Капиталът в националната икономика има по-голям потенциал за
растеж, отколкото труда.

4. Международната търговия увеличава благосъстоянието на
страните при наличието на абсолютни предимства в производството
на стоките.

5. Смит изгражда различни теории за стойността и структурата на
цените за примитивните общества и за развитите общества.

6. Работниците са в по-неизгодно положение при договарянето на
заплатите, отколкото работодателите.

7. Храната, дрехите и др. стоки, които работниците потребяват
в периода от началото на производството до резултатите от него,
формира т.нар. фонд заплати.

8. В дългосрочен план конкуренцията между производителите води
до намаляване на печалбите.

9. Нововъзникващите отрасли може да бъдат защитавани от
конкуренцията на чуждестранни производители чрез вносни мита.

10. Капиталът съществува само в сферата на индустриалното
производство.

## Оригинални текстове

Задача 3. На базата на [следния текст](texts/smit-stojnost.md),
отговорете на въпросите:

В1. Колко вида стойност разглежда Адам Смит?

В2. С какъв парадокс се сблъсква при разглеждането на стойността
по този начин и успява ли да го обясни?

В3. Какви недостатъци и трудности посочва Смит при използването
на труда като мерило за стойността?

В4. Какви недостатъци посочва Смит при използването на ценните
метали като мерило за стойността?

В5. Коя мярка за стойността в крайна сметка е по-удачна според
Смит?

Задача 4. На базата на [следния текст](texts/smit-razdelenie.md)
отговорете на въпросите: 

В1. Какъв е основният мотив, който кара хората да участват на
пазара?

В2. Кой е основният фактор за повишаване на производителността
на труда?

В3. По какъв начин се проявяват положителните ефекти от
разделението на труда?

В4. В кои отрасли възможностите за повишаване на
производителността са по-големи?

В5. Вижда ли проблем Смит в съществуването на различни способности у
хората? 
