## Упражнение 7. Неолиберализъм

### Задача 1. Посочете вярно или грешно е твърдението

#### А. Монетаризъм

1. Според Милтън Фридмън централната банка трябва да следи
ставащото в националната икономика и да съобразява действията си
с него. 

2. Според Милтън Фридмън фискалната политика е ненужна, защото
монетарното управление е в състояние да поддържа икономиката
стабилна.

3. Според Милтън Фридмън т.нар. "изтласващ ефект" се проявява при
провеждането на експанзионистична фискална политика и се изразява
в това, че мерките, свързани с провеждането ѝ, компенсират
положителния ефект от провеждането на активна монетарна политика.

4. Милтън Фридмън разбира парите единствено като пари в обръщение
плюс резервите на банките.

5. Според Фридмън един от проблемите с провеждането на активната
монетарна политика е свързан с трудното определяне на равнището
на пълната заетост и точния момент, при който разширяването на
паричното предлагане престава да стимулира производството и
заетостта и намира отражение в по-високо ценово равнище. 

6. Според Фридмън в един сравнително кратък период е възможно
относителното увеличение на паричното предлагане да се съпровожда
от по-слабо относително нарастване на ценовото равнище. 

7. Според Фридмън опитите на правителството да се използва
връзката между безработица и инфлация в кривата на Филипс, води
до изчезването на тази зависимост. 

8. Според Фридмън естественото равнище на безработица е
равнището, при което очакванията на участниците на пазара за
инфлацията съответстват на реалното ѝ равнище.

9. В количественото уравнение MV=PQ най-големи изменения
настъпват в променливата V.

10. Според Милтън Фридмън новата количествена теория е теория за
търсенето на пари. 

11. Според изследванията на Фридмън повратните точки на
стопанския цикъл предшестват аналогични изменения в динамиката на
паричната маса. 

12. Според монетаристите, ако хората очакват спад в стойността на
парите, те ще търсят по-малко пари и ще се опитат да се освободят
от една част от паричните си запаси.

13. Според монетаристите потреблението се влияе от измененията на
дохода в краткосрочен период.

14. Според монетаристите основният определящ фактор за това какво
количество парични запаси искат да държат хората у себе си, е
алтернативната стойност от влагането на парите в лихвоносни
активи.

15. За монетаристите търсенето на пари е стабилно и зависи от
дългосрочни фактори, а икономическите сътресения са обикновено
резултат от промени в предлагането на пари.

#### Б. Фрайбургска школа

1. Според Валтер Ойкен съществуват три идеални типа икономика.

2. Един от основополагащите принципи на социалното пазарно
стопанство е съществуването на контрол върху цените.

3. Според Валтер Ойкен решаването на социално-политическите
въпроси изисква премахването на частната собственост.

4. За представителите на Фрайбургската школа е възможно
съществуването на частичен монопол.

5. Цикличните колебания в икономиката могат да бъдат остранени с
поддържането на стабилно парично обръщение и парично-кредитната
политика.

#### В. Лондонска школа

1. Етатизмът е алтернативно наименование на неолиберализма.

2. Според Лудвиг фон Мизес създаването на икономическа теория,
основана на научни принципи, е невъзможно без използването на
математическия метод.

3. Според Мизес не съществува общо ценово равнище, а само цени на
конкретни стоки.

4. Според Мизес безработицата има принудителен характер.

5. Според Мизес паричното обръщение и кредита трябва да се
основават на златния стандарт.

6. Според Фридрих Хайек истинската социална наука е онази, която
е в състояние да прогнозира отделните събития в социалната
област.

7. Според Хайек всяка централизирано събрана информация за
стопанската система е по-лоша като качество от информацията,
която свободно циркулира в нея.

8. Според Хайек активните опити за целенасочени промени на
съществуващите обществени институции няма да са успешни, защото
са резултат от естествения ход от развитието на обществото, а
хората не са в състояние да разберат конкретното съдържание на
този естествен ход.

9. Според Хайек принципът за социалната справедливост намира
изражение в справедливо преразпределение на благата.

10. Анализът на Хайек има преди всичко макроикономически
характер.

11. Основната причина за безработицата според Хайек е свързана с
деформираните структури на цените и работните заплати.

12. Анализът на Хайек е насочен към постигането на равновесие при
пълна заетост в краткосрочен план.

13. Според Хайек съществуването на пазара е
резултат от човешки действия, но не от целенасочени действия за
неговото създаване.

14. Според Хайек разпръснатата и локализирана информация, с която
разполага всеки отеделен участник на пазара, става достъпна за
останалите участници посредством сигналите, получавани от цените. 

15. Според Хайек пазарът е в състояние да информира пазарните
агенти не само за това, което те съвместно знаят, но и за това,
което все още не знаят, но биха могли да узнаят.

16. Според Хайек търсенето на нови знания се стимулира от
механизма на конкуренцията.

17. Според Хайек функционирането на обществото се осигурява от
съществуването на правила за поведение на индивидите. Тези
правила се разделят на две групи. Първата група включва правила,
които се избират съзнателно, дискутират се и могат да се
променят. Втората група включва правила, които се разбират в
процеса на наблюдение на тяхното действие и могат да се изразят с
думи.

18. Според Хайек вероятността всички да спечелят от сделката е
толкова по-голяма, колкото по-малки са разликите в нуждите и
целите на всеки.

19. Според Хайек свободната конкуренция може да функционира както
трябва само при пълно познаване на пазара. 

20. Хайек отрича статичния модел на икономическо равновесие като
адекватно обяснение на случващото се на пазара.

21. Според Хайек една от основните причини за кризите в
стопанския цикъл е разширеното кредитиране при нисък лихвен
процент.

22. Според Хайек инфлацията не е голям проблем, защото парите са
неутрални, а цените на стоките и производствените фактори се
покачват с едни и същи темпове.

23. Според Хайек неравномерното разпределение на доходите е един
от основните двигатели за общественото развитие.

24. Тъй като е привърженик на спонтанния ред, Хайек е противник
на всякаква намеса от страна на държавата в стопанския живот.

25. Хайек е привърженик на прогресивното подходно данъчно
облагане.

### Задача 2. Отговорете на въпросите, свързани със следните текстове

#### [Текст 1.](texts/monetarypolicy.md) Ролята на паричната политика

1. Относно кое от изброените съществува най-малко разногласие и къде то е най-голямо - при целите на икономическата политика, съвместимостта между целите, инструментите за постигането на тези цели?


2. Какво е било виждането за отношението между паричната политика и стопанските цикли през 20-те години на 20 век?

3. Как се променя разбирането за паричната политика след Голямата депресия? Рестриктивната или експанзионистичната парична политика се смята за ефективна?

4. Смята ли Кейнс, че паричната политика може да спре депресията?

5. Може ли според Кейнс да се намалят лихвените проценти чрез парична политика по време на висока безработица? Какво е влиянието на лихвените проценти върху инвестициите и потреблението според американските последователи на Кейнс? 

6. Каква алтернатива на монетарната политика предлагат кейнсианците? Какъв проблем решава промяната в държавните разходи? Какъв проблем решава намаляването на данъците? 

7. Каква е ползата от ниските лихвени проценти според кейнсианците? 

8. Какъв всъщност е проблемът на икономиките 50-те години според Милтън Фридман? 

9. Възможно ли е според Хаберлер промените в реалното количество пари да влияят върху съвкупното търсене без да се засягат лихвените проценти? 

10. Възможно ли е според кейнсианците да няма равновесие при пълна заетост дори при условията на гъвкави цени? Защитимо ли е тяхното виждане, ако е вярно, че промените в реалното количеството пари влияят върху съвкупното търсене директно? 

11. Провеждана ли е монетарна политика по време на Голямата депресия според Кейнс и неговите последователи? Работила ли е успешно тя? Какво е ревизионисткото виждане за паричната политика по време на Голямата депресия, изразено от Милтън Фридман?

12. Кои са причините за нарастващото разочарование от фискалната политика?  

13. Какво е доминиращото виждане за монетарната политика през 40-те години? Какво е виждането за паричната политика през 60-те години (когато е писана статията)? 

14. Какви са основните цели на паричната политика през 20-те години и какви - през 60-те години? 

15. Кои са две от ограниченията на паричната политика според Милтън Фридман? 

16. Какво означава фразата политика на евтини пари? По какъв начин Федералния резерв на САЩ (ФРС) може да поддържа ниски лихвени проценти? Как се отразява нарастването на паричната маса върху лихвените проценти? 

17. Има ли разлика между ефекта, който оказва растежа на паричната маса върху лихвените проценти в краткосрочен и в дългосрочен период? Каква е ролята на промяната в цените за съществуването на тази разлика? Бързо или бавно се развива и изчезва ефекта на ценовите очаквания? 

18. На практика за каква парична политика са показател ниските лихвени проценти и за каква - високите? Какъв индикатор е по-добре да се ползва, за да се определи дали паричната политика е затегната или разхлабена?

19. Какво е широко приетото разбиране за връзката между промени в паричната маса и заетостта? Защо Милтън Фридман не е съгласен с него? 

20. Какво разбира Милтън Фридман под естествена норма на безработица? 

21. Какъв е основният недостатък в анализа на Филипс на зависимостта между безработицата и изменението на работните заплати? Какво допуска Филипс, че ще остане стабилно, при анализа на тази връзка? 

22. Какво е в състояние да промени естествената норма на безработица?

23. Кое от кое се опитва да раздели Милтън Фридман като използва термина "естествена норма на безработицата"?

24. Какво ще стане първоначално, когато паричните власти се опитат да намалят безработицата под нейната естествена норма? Какво ще стане през безработицата в един последващ период? Какво може да задържи безработицата под естествената норма в дългосрочен период? 

25. Знаят ли със сигурност паричните власти колко е естествената норма на безработица? 

26. Какъв вид инфлация позволява временната заменяемост между безработицата и инфлацията?

27. Кои величини могат да контролират паричните власти- номиналните или реалните? Дайте пример за номинални и реални величини от текста. 

28. От какво е предизвикан всеки голям спад на производството в САЩ?  От какво е предизвикана всяка голяма инфлация в САЩ?

29. Какъв е най-важният урок за възможностите на паричната политика?
Какви действия на федералния резерв на САЩ водят до нестабилност в икономиката на средата средата на 60-те години въпрос?

30. Възможно ли е "паричната машина" да се разваля без наличието на орган с пълномощията на банка? 

31. Гъвкави ли са цените и заплатите според Милтън Фридман? Защо е необходима тази гъвкавост?

32. Могат ли органите на паричното регулиране да действат като заместител на златния стандарт? 

33. Трябва ли държавата да упражнява валутен контрол? 

34. По какъв начин паричната политика може да изглажда нарушенията в хода на икономическото развитие? Какво трябва да се прави при вековно оживление? Какво трябва да се прави, държи под контрол инфлацията? 

35. Голям ли е потенциалът на паричната политика да противодейства на други източници, създаващи нестабилност?  Може ли успешно да се коригират по-малките източници на неравновесие в стопанската системата? 

36. Могат ли органите, провеждащи паричната политика, успешно да контролират лихвените проценти или текущата норма на безработица? 

37. Защо конкретно за САЩ валутният курс не е подходящ ориентир провеждане на парична политика? 

38. Подходящ ориентир за провеждането на парична политика ли е равнището на цените? Защо?

39. Кой е най-добрият непосредствен ориентир за паричната политика? 

40. Какъв е проблемът с посоката на въздействие, която избират органите на паричната политика виното според Милтън Фридман? Каква е основната причина за склонността към свръхреагиране на органите на паричната политика?

41. На какво правило се основава политиката на стабилност която трябва да следват централните банки според Милтън Фридман?

#### [Текст 2.](texts/babysitting.md) Да бъдеш бавачка на икономиката 

1. Потвърждава ли описаната история хипотезата на Милтън Фридмън
за причините за кризите в стопанския цикъл?

2. Предлаганите решения от автора на статията съответстват ли на
монетарното правило, предлагано от Фридмън?

3. Описана ли е в статията ситуация, при която има промяна на
скоростта на паричното обръщение?

4. Какво би било неокласическото предписание за излизане от
появилата се криза?

#### [Текст 3.](texts/hayekcompetition.md) Конкуренцията като процедура на откриване 

1. Според Хайек до какво отношение към пазара води доминиращото разбиране за 
конкуренцията в икономическата наука? С коя школа се свързва това доминиращо виждане?
Как изглежда (съвършената) конкуренция, представена по този начин? Какво е 
допускането за информацията при нея? Защо някой може да стигне до извода, 
че конкуренцията не съществува, ако чете съвременните учебници по икономика?

2. Какво придава ценност на конкуренцията? Защо?

3. Възможно ли е да подложим на емпирична проверка теорията за конкуренцията?

4. Знаем ли какво точно можем да открием с помощта на конкуренцията?

5. По какъв начин разбираме дали конкуренцията и конкурентният механизъм работят (успешно)?

6. По какво си приличат конкуренцията и научният метод?

7. В състояние ли сме да достигнем до информацията, до която се достига в процеса 
на конкуренцията, използвайки научния метод? Защо?

8. По какво се различават фактите, които открива науката и фактите, 
които открива конкуренцията?

9. Възможно ли е чрез теорията за пазара да предвиждаме конкретни бъдещи събития
на пазара? Какво сме в състояние да предвидим чрез нея?

10. Кое се приема от икономическата теория за даденост, а всъщност тепърва трябва 
да бъде разкрито с помощта на конкуренцията?

11. Каква е ролята на цените в информационния процес? Каква информация разкриват? 
При какво развитие на разделението на труда значението на ценовите сигнали е по-голямо?

12. Според Хайек трябва ли анализът да започва с допускането, че всички факти са 
известни? Къде се прави подобно допускане?

13. По какво се различават като форма на организация “стопанство” и “пазар”? 
Как се взимат решенията при едното и при другото? По какъв начин се задоволяват 
потребностите? По какъв начин се разпространява и къде се намира знанието за 
стопанските процеси? Кое измежду стопанството и пазара е съвместимо със съществуването
на конкуренцията?

14. Кое дава основание да се твърди, че пазарният ред осигурява оптимум? Какви 
могат да са в най-добрия случай ефективните резултати, които можем да очакваме
от процедурата на откриване?

15. Каква е разликата между “равновесие” и “ред” и какви 
са предимствата на второто пред първото?

16. Кои са две от постиженията на пазара?

17. Как трябва да се прави оценка на действието на пазара - използвайки подход
“отгоре-надолу” или подход “отдолу-нагоре”? Какво всъщност означава на пазара 
да се гледа "отдолу-нагоре"?

18. Каква обикновено е причината, според Хайек, в реалния свят да съществуват 
нереализирани възможности за предлагането на по-качествени или по-евтини стоки
от онези, които вече се предлагат на потребителите?

19. Вярно ли е, че според Хайек индивидуалните резултати в пазарната система 
зависят единствено от уменията на индивидите?

20. Можем ли да оценим резултатите от пазарния процес според единна скала на ценностите?

21. Възможно ли е пазарният ред да съществува при спазването на принципа за 
социална справедливост? На какво би попречило поддържането на съществуващото
равнище на доходите? Задължително ли хората, на които доходите намаляват, 
сами са виновни за това?

22. Какво е по-удачното значение на думата “стимули” в контекста на пазарната
система? Каква е една от причините за това доходите на някои хора да намаляват?

23. Адекватно ли е използването на агрегатни величини в макроикономическия анализ?

24. Можем ли според Хайек, въз основа на статистическа информация, да изчислим каква
корекция на цените и доходите трябва да предприемем, за да се приспособим  успешно към
измененията в икономиката?

25. Ефективна ли е икономическа система, в която всеки получава толкова, колкото 
другите смятат, че заслужава? Защо?

26. Пред какъв избор поставя конкуренцията онези хора, чиито доход зависи от пазара?

27. В кои страни (развити или развиващи се) има повече неизползвани възможности? 
За какво е индикация съществуващият висок темп на икономически растеж?

28. В кои страни би било по-лесно да се предвидят и контролират измененията в
социалната структура, предизвикани от техническия прогрес?

29. На какво, според Хайек, се дължи слабото предприемачество в много от развиващите
се страни? 
