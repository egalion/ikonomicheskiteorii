## Упражнение 4. Икономическите възгледи на Карл Маркс

### Въпроси, свързани със стойността

Виж [свързания текст](texts/marks-stojnost.html).

1. Откъде произтича потребителната стойност на стоките?

2. Зависи ли потребителната стойност на стоките от количеството
вложен труд?

3. Реализира ли се потребителната стойност в размяната?

4. Съществува ли вътрешна (иманентна) разменна стойност на
стоките?

5. Различават ли се по качество стоките като разменни
стойности?   

6. Каква е общата субстанция между стоките с различна
потребителна полезност?

7. Как се измерва величината на стойността на стоката?

8. Какво се разбира под обществено-необходимо работно време?

9. Възможно ли е дадено благо да има потребителна стойност без да
има разменна стойност?

10. Едни и същи или различни трябва да са потребителните
стойности на стоките, за да се разменят те на пазара?


### Въпроси, свързани с капитала

Виж [свързания текст](texts/marks-kapitala.html).

1. Коя е първата форма на проявление на капитала?

2. По какво се различават парите като пари и парите като капитал?

3. По какво се различава простата стокова циркулация от
циркулацията на парите като капитал? Какво посредничи за общия
ход в първия случай и какво - във втория? Какво стои като цел в
първия и какво - във втория?

### Въпроси, свързани с експлоатацията на работниците от
капиталистите

Виж [свързания текст](texts/marks-eksploataciq.html).

1. По отношение на потребителната стойност печелят ли и двете
страни в стоковата размяна?

2. По отношение на разменната стойност печелят ли и двете страни
в стоковата размяна?

3. Възможно ли е принадената стойност да произлезе от 
циркулацията?

4. Възможно ли е принадената стойност да произлезе от
производството?

5. В кой акт на циркулацията П-С-П се появява принадената
стойност?

6. Каква стока трябва да открие в циркулацията капиталистът, за
да може да извлече принаадена стойност?

7. В какво се изразява потребителната стойност на работната сила?

8. На какво се равнява разменната стойност на работната сила? 

9. Какъв е източникът на принадената стойност, която се присвоява
от капиталиста?  


### Въпроси, свързани с развитието на обществото и бъдещето на
капитализма

Виж [свързания текст](texts/marks-istoriq.html).

1. Кое според Маркс е определящо за промените в обществото -
икономиката или политиката?

2. Какви са условията за настъпване на социална революция?

3. Какви процеси ще доведат до разпадането на капиталистическата
система?

4. Защо предвижданията на Маркс по отношение на бъдещето на
капиталистическата система не са се осъществили до този момент? 
