## Упражнение 4. Икономическите възгледи на Карл Маркс

### Въпроси, свързани със стойността

Виж [свързания текст](texts/marks-stojnost.md).

1. Откъде произтича потребителната стойност на стоките?

2. Зависи ли потребителната стойност на стоките от количеството
вложен труд?

3. Реализира ли се потребителната стойност в размяната?

4. Съществува ли вътрешна (иманентна) разменна стойност на
стоките?

5. Различават ли се по качество стоките като разменни
стойности?   

6. Каква е общата субстанция между стоките с различна
потребителна полезност?

7. Как се измерва величината на стойността на стоката?

8. Какво се разбира под обществено-необходимо работно време?

9. Възможно ли е дадено благо да има потребителна стойност без да
има разменна стойност?

10. Едни и същи или различни трябва да са потребителните
стойности на стоките, за да се разменят те на пазара?


### Въпроси, свързани с капитала

Виж [свързания текст](texts/marks-kapitala.md).

1. Коя е първата форма на проявление на капитала?

2. По какво се различават парите като пари и парите като капитал?

3. По какво се различава простата стокова циркулация от
циркулацията на парите като капитал? Какво посредничи за общия
ход в първия случай и какво - във втория? Какво стои като цел в
първия и какво - във втория?

### Въпроси, свързани с експлоатацията на работниците от
капиталистите

Виж [свързания текст](texts/marks-eksploataciq.md).

1. По отношение на потребителната стойност печелят ли и двете
страни в стоковата размяна?

2. По отношение на разменната стойност печелят ли и двете страни
в стоковата размяна?

3. Възможно ли е принадената стойност да произлезе от 
циркулацията?

4. Възможно ли е принадената стойност да произлезе от
производството?

5. В кой акт на циркулацията П-С-П се появява принадената
стойност?

6. Каква стока трябва да открие в циркулацията капиталистът, за
да може да извлече принаадена стойност?

7. В какво се изразява потребителната стойност на работната сила?

8. На какво се равнява разменната стойност на работната сила? 

9. Какъв е източникът на принадената стойност, която се присвоява
от капиталиста?  


### Въпроси, свързани с развитието на обществото и бъдещето на капитализма

Виж [свързания текст](texts/marks-istoriq.md).

1. Кое според Маркс е определящо за промените в обществото - икономиката или политиката?

2. Какви са условията за настъпване на социална революция? Какво разбира Маркс под изменението на икономическата основа и какво - под изменението на надстройката?

3. Какъв вид производство се наблюдава обикновено, когато работникът е собственик на средствата за производство? Защо това производство не е конкурентно на производството, основано на капиталистическа собственост?

4. Естествено състояние ли е свободният пазар и съвършената конкуренция в една капиталистическа икономика според Маркс?
