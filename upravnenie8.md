## Упражнение 8. Основни неоконсервативни теории

### Задача 1. Вярно или грешно е твърдението?

1. Според представителите на школата за рационалните очаквания
последиците от провеждането на монетарната политика не могат да
бъдат положителни.

2. Според представителите на школата за рационалните очаквания
при вземане на решения за бъдещето, участниците на пазара се
ръководят единствено от миналия си опит. 

3. Според Лукас, ако монетарната политика е предсказуема, тя ще
бъде контрапродуктивна, а ако е непредсказуема, ще бъде
безрезултатна.

4. Една от критиките към теорията за рационалните очаквания е, че
повечето фирми не следят поведението на централната банка и
информацията, с която тя борави, така че това не оказва влияние
върху ценообразуването им.

5. За обяснението на икономическите цикли Лукас използва
микроикономически модели за поведението на участниците на пазара.

6. Според теорията за рационалните очаквания обратната зависимост
между безработица и инфлация се проявява само в краткосрочен
период.

7. В моделите на Лукас за рационалните очаквания пазарните агенти
се ориентират само на основата на номиналните, а не в реалните
величини.

8. Според теорията за рационалните очаквания е невъзможно
отделното домакинство или фирма да сгрешат при отсъствието на
достатъчно информация.

9. Представителите на теорията за рационалните очаквания
анализират пазара от позицията на частичното пазарно равновесие.

10. Според представителите на школата на рационалните очаквания
при предварително очаквани действия в паричната политика кривата
на краткосрочното съвкупно предлагане има вида на кривата на
дългосрочното съвкупно предлагане.

11. Според представителите на школата за рационалните очаквания,
при наличието на очаквания за дефлационна политика, мерките по
намаляването на инфлацията няма да доведат до намаление на
производството и заетостта.

12. Представителите на теорията на предлагането са главно хора от
академичните среди.

13. Съплай-сайдърите основават възгледите си повече на
резултатите от емпирични доказателства, отколкото на логически
съждения.

14. Според съплай-сайдърите намалението на данъците всъщност
може да доведе до увеличение на приходите от тях.

15. Съплай-сайдърите отхвърлят валидността на закона на Сей.

16. Според съплай-сайдърите подемите и спадовете в икономиката се
дължат на изменения в паричното предлагане.

17. Според съплай-сайдърите намалението на данъците не изисква
непременно съкращаването на разходната част на бюджета, който
може да се балансира и без подобна стъпка.

18. Подходът на съплай-сайдърите е изключително
макроикономически.

19. Съплай-сайдърите отхвърлят монетарния подход към
икономическите проблеми, защото според тях той дава приоритет на
съвкупното търсене.

20. Според съплай-сайдърите увеличението на данъците може да
доведе до по-висока инфлация.

21. Според съплай-сайдърите увеличението на инфлацията може да се
дължи на бавното нарастване на произведените стоки и услуги на
фона на увеличението на паричната маса.

22. Много от съплай-сайдърите са привърженици на златния
стандарт.

23. Концепцията за икономика на предлагането отрича кривата на
Филипс.

24. При съплай-сайдърите не само естествената норма на
безработица, а безработицата изобщо, е резултат само на реални, а
не на парични фактори.

25. Според съплай-сайдърите влиянието на профсъюзите трябва да
бъде ограничено.


### Задача 2. Отговорете на въпросите, свързани с текстовете

[Текст 1.](texts/lucas-lecture.html) Неутралността на парите

1. Какво представлява неутралността на парите?

2. Неутрални ли са парите според Хюм в дългосрочен план?

3. Неутрални ли са парите според Хюм в краткосрочен план? Защо?

4. Каква е причината, според Робърт Лукас, разглеждания от Хюм
проблем за неутралността на парите да не може да намери
категоричен отговор толкова дълго време?

5. Какви са според Лукас проблемите на макроикономическите
модели, съществуващи през 60-те години на 20 век?

6. До какви изводи водят моделите, създадени през 70-те години?
Кога промените в паричната маса могат да доведат до краткосрочни
промени в производството и заетостта и кога няма да доведат? 

7. Какво е значението на спора за неутралността на парите по
отношение на провеждането на активната паричната политика? 

[Текст 2.](texts/mundel-lecture.html) Преоценка на 20 век

1. Каква е причината, която според Мъндел води до това, че в
началото на 80-те години парите губят неутралността си?

2. Алтернатива на какво дава икономиката на предлагането?

3. Какъв миск от политики включва икономиката на предлагането?

4. Възможно ли е да бъдат намалени безработицата и инфлацията по
едно и също време?

5. Каква данъчна система увеличава тежестта на инфлацията?  
