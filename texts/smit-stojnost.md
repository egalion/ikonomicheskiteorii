Преди всичко трябва да се отбележи, че думата стойност има две различни значения; понякога тя означава полезността на даден предмет, а понякога възможността, която дава притежаването на тоя предмет да се купят за него други стоки. Първата може да се нарече потребителна стойност, а втората - разменна стойност. Често пъти предмети, които имат най-голяма потребителна стойност, имат много малка разменна стойност или съвсем нямат такава; и обратно, предмети, които имат най-голяма разменна стойност, имат често пъти нищожна потребителна стойност или съвсем нямат такава. Така например нищо няма по-полезно от водата, но с нея почти нищо не може да се купи или размени.

Обратно, елмазът няма почти никаква стойност, що се отнася до непосредствената консумация, а при това за него често пъти може да се разменят голямо количество други стоки.

За да се изяснят началата, които определят разменната стойност на стоките, аз ще се постарая да установя:

Първо, в какво се състои вярното мерило на разменната стойност или в какво се състои действителната цена на стоките. Второ, кои са съществените части, които образуват действителната цена на стоките. И най-сетне, трето, под влияние на какви разнообразни обстоятелства някои или всичките съставни части на цената ту се покачват по-високо от естествената или обикновената им величина, ту падат по-ниско от тая величина, или кои са причините, които пречат, щото пазарната цена, т.е. действителната цена на стоките, напълно да съвпада с онова, което може да се нарече тяхна естествена цена.

2. Действителна и нарицателна цена на стоките или тяхната цена, определена от труда и парите

Човек е богат или беден според средствата, с които той може да придобива предметите, които му са необходими, и предмети за удобства или удоволствия в живота. Но от тогава, от когато във всички отрасли на дейност бе установено разделението на труда, човек само с личния си труд може да добие една твърде малка част от тия предмети, а най-голямата част от тях той може да получи само от труда на другите. Следователно човек бива богат или беден според онова количество труд, с което той може да се разпорежда или което може да купи.

Така че стойността на всеки предмет за онзи, който притежавайки го, не желае да се възползува от него за свое лично употребление, а предполага да го промени за нещо друго, се равнява на количеството труд, което той може да купи за него или да получи на свое разположение.

Следователно трудът е действителното мерило на разменната стойност на всяка стока. 

Действителната цена на всеки предмет, т.е. онова, което всеки предмет действително струва на онзи, който иска да го придобие, са трудът и усилието, които той трябва да употреби, за да придобие тоя предмет. Онова, което всеки предмет действително струва на оногова, който го е придобил, и иска ли сам да се ползува от него, или да го размени за някой друг предмет, това с турдът и усилието, които той може да си спести, притежавайки тоя предмет, или които той може да възложи на други.

Всичко, което се купува за пари или в замяна на други стоки се придобива с труд, както и всичко онова, което човек добива с пот на чеолото си, парите и стоките, които постъпват от размяна, ни спестяват тоя труд. В тях се съдържа стойността на известно количество труд, което се разменя за онова, в което се предполага стойност на също такова количество труд.

Така че трудът е първоначалната цена, оная покупна сума, която е била заплатена при пъровначалната покупка на всеки предмет. Не за злато и сребро, а само за труд са били първоначално купени всички богатства на света и тяхната стойност за онзи, който ги владее сега и желае да ги рзменя за нови произведения, е напълно равна на количеството труд, което може да се купи за тях, или да се получат на свое разположение.

...

Властта, придобивана пряко и непосредствено от богатството, се съсоти само във възможността да се купува, т.е. да се разполага с всякакъв труд на други хора или с ония произведения на тоя труд, колито се окажат на пазара. Богатството на такъв човек може да бъде малко или голямо, но то винаги се намира в пряко съответствие с обема на тая власт: в съответствие с количеството труд на други хора, с което той може да се разпорежда, или, което е едно и също, с продуктите на труда на други хора, които той може да купи. 

...

Макар трудът и да съставлява дйестивтелното мерило на разменната стойност на всички стоки, но обикновено не с него става оценката на тая стойност. Често пъти трудно е да се определи съотношението между две различни колилчества труд, защото това отношение не всякога се определя само с времето, употребено за две от различен род работи: трябва да се взмеат под внимание още и различните степени на трудността и ловкостта, които е изисквала работата. За един час някаква тежка работа може да е нужен повече труд, отколкото за два часа някоя лека работа, а един час занимаване с някой занаят, за изучаването на който за били употребени десет години от живота, може да изисква повече труд, отколкото някоя обикновена работа в продължение на цял месец, за която е способен всеки човек без предварителна подготовка. Не е лесно да се намери точно мерило за измерване трудността ил иловкостта; в действителност обаче при размяна на произведения от различни видове труд се взимат под внимание и двете. Такова изчисления няма, разбира се, никакви точни основания и се установява обикновнено от това, което се нарича "търгуване" на пазара, с оная груба степен на справедливост, която, макар и да няма никаква точност, обаче е напълно достатъчна за обикновените житейски работи.

...

По такъв начин оказва се, че разменната стойност на всяка стока много по-често се определя с количеството пари, а не с количеството труд или каквато и да е друга стока, която може да се получи в замяна за нея.

Обаче стойността на златото и среброто, както и на всяка друга стока, се мени: те ту поскъпват, ту поевтиняват; понякога е по-лесно да се купят, а понякога по-трудно. Количеството труд, което може да бъде купено или с което може да се разполага за известно количество от тия метали, или количеството от други стоки, което може да бъде получено в замяна на тях, всякога зависи от богатството или бедността на рудниците, известни в онова време, когато се извършва размяната. В шестнадесетото столетие, вследствие откриването на богатитие рудници в Америка, стойността на златото и среброто в Европа спадна с почти цяла една трета, в сравнение с онова, което те струваха преди. Понеже добивът на тия метали от рудниците и поставянето им на пазаря вече не изискваха такъв труд, както преди, то напазара стана възможно да се купи за тя по-малко количество труд, отколкото преди. И тоя преврат в стойността на металите, макар и да беше може би най-решителният, но все пак не единственият, както ни свидетелствува историята. Но както естествената мярка, предоставяна от стъпката на човешкия крак, лакътя или шепата, постоянно изменявайки се в своята величина, никога не може да служикато точна мрка на количеството на други предмети, също така и стоката, постоянно изменяща се в своята стойност, не може да служи като точно мерило на стойността на другите стоки.

Но във всички времена и във всички места еднаквите количества труд винаги имат за работника еднаква стойност. При обикновено съсотяние на зраве, сила и дейност и при обикновена степен на изкуството и ловкостта, които притежава един работник, той винаги е принуден да жертува все една и съща част от свободното си време, от свободата и спокойствието си. Каквото и да е количеството стоки, които той получава като възнаграждение за тоя си труд, цената, която той ще плаща, си остава винаги еднаква. Действително за тая цена понякога могат да се купят повече, а понякога по-малко различни нпредмети, но тук се изменя само стойността на последните, а съвсем не и стойността на труда, за който те се купуват. Във всички времена и във всички места онова, което се одставя трудно или което се получава с голям труд, е скъпо, а онова, което се одставя лесно или с малкъ труд, то бива евтино.

...

И така трудът е единственото всеобщо, както и единственото точно мерило на стойността или единствената мярка, с помощта на която ние можем да сравняваме стойността на разните стоки във всички времена и във всички места. Ние не можем - това е признато - да сравняваме стойността на различните стоки в различни векове по онова количество сребро, което се е плащало за тая стока; ние не можем да сравняваме нейната стойност в различни години по количеството жит. Но ние може да сравняваме нейната стойст, както в различни столетия, тъй и в съседните години, по количествата труд, които могат да се разменят за дадената стока. При сравнение по столетия житото е по-добро мерило, отколкото среброто, защото количеството труд, което ще може да се получи за дадено количество жито, ще се изменя от едно столетие на друго по-малко, отколкото онвоа, което може да се получи за сребро.

Източник: "От първоизворите. Хрисотматия по история на икономическите теории". Тошкова, С. София, УНСС, 2005.

...


